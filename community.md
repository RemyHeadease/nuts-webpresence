---
layout: page
title: Community
permalink: /community/
header_image: community
---

# Community

Nuts is een community-initiatief waarbij we samen bouwen aan een decentrale infrastructuur voor de zorg. Voor een effectieve samenwerking is het essentieel dat we elkaar kunnen ontmoeten en informeren over de voortgang.

Daarom organiseren we periodiek online bijeenkomsten waarin we nieuwe deelnemers verwelkomen, doelen scherp maken, prioriteiten afstemmen, en vooral ook de voortgang aan elkaar tonen. Deze bijeenkomsten zijn openbaar en te volgen via een link die bij de afspraak komt te staan. Spreektijd is beschikbaar voor community-deelnemers en voor mensen die vooraf een agendapunt hebben ingediend.

Daarnaast hebben we een Slack workspace waarin we met elkaar kunnen samenwerken. Om toegevoegd te worden aan de Slack workspace kun je een e-mail met korte motivatie naar [info@nuts.nl](mailto:info@nuts.nl) sturen.

## De online bijeenkomst

Voor de online bijeenkomst maken we gebruik van de videoconferentie tool [Zoom](https://zoom.us). Zoom werkt zonder extra software in een moderne browser. Voor extra functionaliteiten zoals het delen van je desktop raden we de [plugin](https://zoom.us/download#client_4meeting) aan. De link voor toegang tot de Nuts meeting staat in de kalender-afspraak, zoals te vinden in onderstaande kalender.

Agendapunten indienen kan tot 48 uur voorafgaand aan de bijeenkomst via [info@nuts.nl](mailto:info@nuts.nl). De agenda komt uiterlijk 24 uur van tevoren beschikbaar.

## Workshops

We organiseren regelmatig technische workshops. Tijdens deze workshops kan je kennismaken met de technologie en ga je er zelf mee aan de slag. Op deze manier kom je er achter hoe de technologie werkt en ook hoe deze zich gedraagt in combinatie met jouw eigen applicaties. Een workshop is maximaal een dag en er zijn altijd mensen aanwezig die al ervaring hebben we de technologie waar we mee gaan werken. Je hoeft alleen je eigen laptop mee te nemen en te zorgen dat je toegang hebt tot je eigen applicaties. 
Voor deelname aan de workshop vragen we een vergoeding van â‚¬ 50,- per persoon. Daarmee kunnen we voornamelijk in de kosten van zaalhuur en lunch voorzien. De reeds geplande workshops staan in onderstaande kalender. Mocht je zelf behoefte hebben aan een workshop die er niet bij staat, laat het ons dan weten.

## Bestanden

Bestanden voor de meetings en andere stukken die relevant zijn voor de community delen we op [onze publieke Google Drive](https://drive.google.com/drive/folders/1Cu-vC70UqXeJ4fFQm4ls8R8RHMBuJeom?usp=sharing). Hier staan onder andere ook de agenda's en notules van de meetings op locatie.

## Video's

De online Nuts meetings worden opgenomen en kan je terugkijken via ons [YouTube kanaal](https://www.youtube.com/channel/UCJtbrUe2TphkzDi2lPY5yYQ). Ook zijn andere relevante opnames terug te vinden, zoals uitleg over bepaalde concepten en de technische [componenten] die we vanuit de open source community ontwikkelen.

## Kalender

<iframe src="https://calendar.google.com/calendar/b/1/embed?showTitle=0&amp;showPrint=0&amp;showTabs=0&amp;showCalendars=0&amp;showTz=0&amp;height=600&amp;wkst=2&amp;hl=nl&amp;bgcolor=%23ffffff&amp;src=nuts.nl_rd2e14gtq9oh3nqa30c74b4elc%40group.calendar.google.com&amp;color=%2323164E&amp;ctz=Europe%2FAmsterdam" style="border-width:0; max-width: 100%;" width="768" height="600" frameborder="0" scrolling="no"></iframe>
