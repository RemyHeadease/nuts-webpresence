---
layout: page
title: Tijdslijn
permalink: /timeline/
header_image: timeline
---

# Tijdslijn

We willen zo snel mogelijk bewijzen dat een decentraal netwerk dezelfde uitdagingen op een betere manier kan oplossen dan systemen die op een gecentraliseerde manier gegevens uitwisselen. Daarom gaan we erop mikken om deze zomer de eerste productie-pilots te starten waarbij verschillende softwareleveranciers decentraal data uitwisselen.

<img class="inline-image" src="/assets/images/timeline.png" alt="Tijdslijn" title="Tijdslijn"/>

Wat gaan we dit jaar doen om dat doel te verwezenlijken?

Enerzijds is er het vinden of het [ontwikkelen](/software) van de [componenten](/componenten) <em>toestemming</em>, <em>adressering</em> en <em>logging</em>. Daarbij parkeren we <em>identiteit</em> even omdat we daarin kunnen samenwerken met de stichting Privacy By Design. We hopen met alledrie de overige componenten een goed begin te kunnen maken dit jaar, te beginnen met toestemmingen. Aan dit component hebben we de grootste en snelste behoefte, en we hebben het sterke vermoeden dat de ontwikkeling van de andere twee componenten sneller zal gaan gegeven de kennis en de technologie van de eerste.

Anderzijds proberen we de kennis die we samen opdoen over de systemen die we vinden en bouwen weer te verspreiden door workshops te organiseren waar developers van softwarepartijen die concreet met Nuts aan de slag willen zich op kunnen inschrijven.

We denken op dit moment dat we eind Q3 met de componenten <em>identiteit</em> en <em>toestemming</em> de eerste pilots in productie kunnen starten. Het vermoeden is dat de ontwikkeling aan alle vier de componenten nog zal doorlopen in 2020.
